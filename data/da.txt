Derefter sagde Herren til Elias:
»Tag væk herfra og hold dig skjult i Kerit-kløften øst for Jordanfloden.
Du kan drikke vand fra bækken der, og jeg har befalet ravnene at bringe dig mad.« Elias gjorde, som Herren sagde, og holdt sig skjult i kløften, hvor ravnene bragte ham frisk brød og kødstykker hver morgen og aften, og han drak vand af bækken.
Men nogen tid efter tørrede bækken ud, for der faldt ingen regn i landet.
Da sagde Herren til Elias:
»Tag af sted til landsbyen Zarepta oppe ved Sidon og slå dig ned der!
Dér bor en enke, som jeg har befalet at sørge for dig.« Så tog Elias til Zarepta. Uden for byens port så han en enke, der gik og samlede brænde.
Han kaldte på hende og bad om lidt vand at drikke.
Da hun gik for at hente vandet, tilføjede han:
»Tag også lidt brød med til mig!« »Jeg sværger ved Herren, din Gud, at jeg ikke har brød i huset!« svarede enken.
»I melkrukken er der kun en håndfuld tilbage, og olivenolien er næsten brugt op.
Jeg var netop i færd med at samle brænde for at bage et brød til mig og min søn af det sidste mel.
Når vi har spist det, må vi lægge os til at dø.« »Du skal ikke være bange,« sagde Elias.
»Gå bare hjem og gør, som du har sagt.
Bag brødet, men kom så tilbage og giv det til mig!
Bagefter kan du bage noget til dig selv og din søn, for Herren, Israels Gud, siger:
Melet i krukken vil ikke slippe op, og kanden med olie vil ikke blive tom, før Herren sender regn igen.« Så gjorde enken som Elias sagde.
Elias og enken og hendes søn havde derefter nok at spise, for som Herren havde sagt gennem Elias, sådan blev det:
Melet i krukken slap ikke op, og kanden med olie blev ikke tom.
Men en dag blev kvindens søn syg.
Det gik hurtigt ned ad bakke med ham og han døde.
»Åh, du profet!« græd hun, »Hvad galt har jeg gjort imod dig?
Kom du hertil for at minde Gud om mine synder, så han kunne straffe mig ved at slå min dreng ihjel?« »Giv drengen til mig!« svarede Elias. Så tog han drengen i sine arme, bar ham ovenpå til gæsteværelset, hvor han boede, og lagde ham på sengen.
Derpå råbte han til Herren:
»Min Gud, hvorfor har du bragt ulykke over denne enke, som har vist mig så stor en gæstfrihed?« Derefter bøjede han sig hen over drengen tre gange, mens han fortsat råbte til Herren:
»Herre, min Gud, gør dog drengen levende igen!« Herren hørte Elias' bøn, og drengen blev levende igen.
Så fulgte Elias ham nedenunder til hans mor.
»Se, her er din søn!« sagde han.
»Han lever!« Da udbrød enken:
»Nu ved jeg, at du er en profet, og at det, du siger, er sandt, for det er jo Herrens ord!«Daniel udviste større administrative evner end de andre statholdere og guvernører, for han sad inde med en helt speciel visdom, og kong Dareios overvejede at gøre ham til rigets øverste administrative leder.
De andre statholdere og guvernører blev derfor misundelige på Daniel, og de søgte at finde noget ved hans embedsførelse, som de kunne anklage ham for.
Men de kunne ikke finde noget at kritisere, for Daniel var ærlig og ikke det mindste korrupt eller forsømmelig.
»Vi kan ikke finde noget at anklage ham for, hvad hans arbejde angår,« konstaterede de.
»Men måske vi kan finde noget i hans gudsdyrkelse.« I samlet trop gik de derfor til kongen og sagde:
»Deres Majestæt længe leve!
Vi statholdere, guvernører, rådgivere og andre højtstående embedsmænd er blevet enige om, at De burde udstede en lov, som siger, at hvis nogen i de næste dage beder en bøn til nogen anden end Dem - det være sig til en gud eller til et menneske - skal de kastes for løverne.
Vi opfordrer Dem til personligt at underskrive denne lov, så den ifølge medisk-persisk tradition ikke kan omstødes.« Kong Dareios udstedte da en sådan lov.
Selvom Daniel vidste besked med den nye lov, gik han alligevel hjem og knælede, som han plejede, i det værelse ovenpå, hvor vinduerne stod åbne i retning af Jerusalem. Han blev ved med at bede og takke Gud tre gange dagligt, som han altid havde gjort.
De misundelige embedsmænd stormede da ind i Daniels hus og fandt ham i færd med at bede til Gud.
Straks gik de hen til kongen.
»Deres Majestæt husker nok den lov, De lige har udstedt,« begyndte de.
»Hvis nogen i de næste dage beder en bøn til nogen anden end Dem - det være sig til en gud eller til et menneske - så skal de kastes for løverne.« »Men Daniel, en af de bortførte judæere, er ligeglad med Dem og Deres lov.
Han beder stadig til sin Gud tre gange om dagen.« Da kongen hørte det, blev han meget ked af det og spekulerede på, hvordan han mon kunne redde Daniel. Hele resten af dagen prøvede han at finde en udvej til at hjælpe Daniel.
Om aftenen troppede mændene igen op hos kongen.
»Deres Majestæt,« sagde de.
»Vi vil gerne minde Dem om, at De ifølge medisk-persisk tradition ikke kan tilbagetrække en lov, De selv har underskrevet.« Så blev Daniel hentet og kongen sagde til ham:
»Gid din Gud, som du tjener så trofast, må redde dig ud af det her!« Derpå blev Daniel kastet ned til løverne, og man hentede en stor sten, som blev lagt over løvekulens åbning.
Til sidst forseglede kongen stenen både med det kongelige segl og regeringens segl, så det var umuligt at ændre noget i den sag.
Derpå vendte kongen tilbage til paladset.
Men han ville ikke spise, aflyste sin sædvanlige aftenunderholdning og lukkede ikke et øje hele natten.
Næste morgen ved daggry stod kongen op og skyndte sig hen til løvekulen.
Endnu inden han var nået helt derhen, råbte han sørgmodigt:
»Åh, Daniel, du den levende Guds tjener!
Mon den Gud, som du tjente så trofast, kunne redde dig fra løverne?« Straks svarede Daniel:
»Deres Majestæt længe leve!
Min Gud sendte en engel og lukkede løvernes gab, så de ikke kunne skade mig.
I Guds øjne er jeg nemlig uskyldig, og jeg har heller ikke gjort noget forkert over for Dem, Deres Majestæt.« Kongen var ude af sig selv af glæde.
Han fik straks Daniel hejst op fra løvekulen.
Ikke en skramme havde han fået, for han havde sat sin lid til Gud.
Men de mænd, som havde udtænkt den snedige plan, blev derefter på kongens befaling hentet og kastet i løvekulen sammen med deres koner og børn, og løverne kastede sig straks over dem og knuste deres knogler.
Efter den oplevelse udsendte kong Dareios en meddelelse til alle sine undersåtter fra de forskellige folkeslag, stammer og sprog:
Således oplevede Daniel fortsat lykke og fremgang både under Dareios og den persiske kong Kyros.»Jeg er Herren, jeres Gud, som reddede jer fra slaveriet i Egypten.
Du må ikke tilbede andre end mig.
Du må ikke lave afgudsbilleder af nogen art ud fra det, du ser i himmelrummet, på landjorden eller i havet.
Du må ikke bøje dig for et afgudsbillede eller tilbede det, for jeg er Herren, din Gud, og jeg vil ikke dele din hengivenhed med nogen anden gud.
Jeg undlader ikke at straffe dem, der hader mig, så det kan mærkes indtil tredje eller fjerde slægtled.
Men jeg er også den, der er trofast gennem tusind generationer.
Jeg gør godt mod dem, der elsker mig og holder mine befalinger.
Du må ikke misbruge Herren, din Guds, navn.
Jeg straffer den, der misbruger mit navn.
Du skal holde hviledagen hellig.
Du har seks dage om ugen til at udføre dit arbejde og dine daglige gøremål, men den syvende dag er en hviledag, som er indviet til Herren, din Gud. Den dag må du ikke udføre nogen form for arbejde.
Det gælder også dine sønner, dine døtre, dine slaver, dine husdyr og eventuelle fremmede, som bor hos dig.
Jeg brugte seks dage til at skabe jorden, himlen, havet og alt hvad der findes i dem, men jeg hvilede på den syvende dag.
Derfor velsignede jeg hviledagen og gjorde den hellig.
Du skal ære din far og din mor, så du kan få et godt og langt liv i det land, Herren, din Gud, vil give dig.
Du må ikke begå drab.
Du må ikke bryde ægteskabet.
Du må ikke stjæle.
Du må ikke anklage nogen på falsk grundlag.
Du må ikke begære andre menneskers hus, ægtefælle, slaver, husdyr eller andet, der tilhører dem.« Da folket hørte larmen af tordenen og den frygtindgydende lyd af vædderhornet og så lynglimtene og røgen, der bølgede til vejrs fra bjerget, rystede de af skræk og holdt sig på afstand.
Da sagde de til Moses:
»Det er bedre, at du fortæller os, hvad Gud siger.
Vi skal nok handle derefter!
Men lad ikke Gud tale direkte til os mere, for så dør vi!« »I skal ikke være bange,« svarede Moses.
»Når Gud kom til jer på denne frygtindgydende måde, var det, for at I skulle se hans vældige magt og lære at have ærefrygt for ham.
Det skal hjælpe jer til ikke at synde imod ham.« Mens folket stod på afstand og så til, gik Moses ind i den tykke mørke sky, hvor Gud var.
Herren sagde nu til Moses:
»Du skal sige til folket:
Nu har I selv hørt, at jeg har talt til jer fra himlen.
Husk, at I ikke må lave eller tilbede afguder af sølv eller guld.
De altre, I bygger for mig, må gerne være lavet af jord.
På dem skal I ofre jeres får og geder og kvæg som brændofre og slagtofre.
Hvor som helst I tilbeder og ærer mig, vil jeg selv komme til jer og velsigne jer.
Hvis I bygger altre af sten, må I ikke bruge tilhuggede sten.
For når I svinger værktøjet over dem, vanhelliger I dem.
Og endnu en ting:
Lav ikke trappetrin op til alteret, for at jeres nøgenhed under kjortlen ikke skal blottes, når I går op ad dem.Hør hvad jeg, Paulus, siger til jer:
Hvis I lader jer omskære for at få Gud til at acceptere jer, så gavner Kristi død jer ikke.
Jeg vil sige det helt klart til ethvert menneske, som lader sig omskære for at blive som jøderne:
Så er du også nødt til at overholde alle de jødiske lovregler!
I, der søger at blive accepteret af Gud ved at følge de jødiske love, har afbrudt forbindelsen med Kristus. I har sagt nej til Guds nåde!
Vi, der tror på Kristus, ser med stor forventning og forvisning frem til at blive accepteret af Gud på grund af vores tro.
Den overbevisning har vi fra Helligånden.
For os, der tilhører Jesus Kristus, gør det ingen forskel, om et menneske er omskåret eller ej.
Det eneste, der betyder noget, er den tro, der leves ud i kærlighed.
Det gik ellers så godt med jeres liv som kristne.
Hvem har overtalt jer til at forlade sandheden?
En sådan overtalelse kommer bestemt ikke fra ham, der kaldte jer til at leve i nåden.
Pas på!
En smule surdej kan gennemsyre hele dejen!
Men jeg tror nu alligevel på, at I vil være enige med mig.
Så megen tiltro har jeg til Herren. Og de, der skaber forvirring iblandt jer, vil komme til at bøde for det, hvem de end er.
Kære venner, hvis jeg forkyndte, at man skulle omskæres og blive jøde for at blive accepteret af Gud, så ville jøderne straks holde op med at forfølge mig.
Så behøvede jeg heller ikke at forkynde det budskab om korset, der er dem så meget imod.
Gid de, der forvirrer jer med deres snak om omskærelse, ville lemlæste sig selv.
Kære venner, I er kaldet til et liv i frihed fra lovgerninger.
Men misbrug ikke friheden.
Gør den ikke til en undskyldning for at handle selvisk.
Nej, I skal tjene hinanden i kærlighed.
Hele Toraen er samlet i én befaling, nemlig kærlighedsbudet:
Du skal elske din næste som dig selv.
Hvis I altid kritiserer og bagtaler hinanden, så ender det med, at I selv bliver tilintetgjort.
Nej, I skal leve jeres liv efter Helligåndens vejledning, siger jeg.
På den måde kan I undgå at føre jeres selviske tilbøjeligheder ud i livet.
Jeres selviske vilje og Guds Ånds vilje trækker jo i hver sin retning.
De ligger altid i konflikt med hinanden, så I risikerer at blive lammet i jeres handlinger.
Men hvis I virkelig er ledt af Helligånden, behøver I ikke Toraen til at holde styr på jer.
- Folks ugudelige og egoistiske handlinger er velkendte, som for eksempel:
Seksuel synd, umoral og perversitet; afgudsdyrkelse og okkultisme; had, skænderier og misundelse; hidsighed og selviske ambitioner; klikedannelse og jalousi; drukkenskab og orgier.
Jeg har sagt det før, men siger det gerne igen:
De, der lever på den måde, vil ikke få adgang til Himlen.
- Men det Helligånden frembringer i os, er:
Kærlighed, glæde og fred; tålmodighed og hjælpsomhed; godhed og troskab; nænsomhed og selvbeherskelse.
Ingen lov forbyder den slags ting.
De, som lever deres liv med Kristus som Herre, har korsfæstet det gamle liv med dets egoisme og begær.
Da Guds Ånd har givet os et nyt liv, må vi også følge Åndens vejledning.
Lad os ikke være selvglade.
Det provokerer og skaber misundelse.Så sagde Gud:
»Lad der blive lys!« og lyset blev til.
Gud glædede sig over lyset, og han adskilte det fra mørket.
Lyset kaldte han dag, og mørket kaldte han nat.
Så blev det aften og derefter morgen.
Det var den første dag.
Så sagde Gud:
»Lad der blive en hvælving midt i vandet til at dele det.« Og han skabte hvælvingen, så vandet ovenfor den blev adskilt fra vandet nedenfor den.
Hvælvingen kaldte han himmel.
Så blev det aften og derefter morgen.
Det var den anden dag.
Dernæst sagde Gud:
»Lad vandet under himmelhvælvingen samle sig, så det tørre land kan ses!« Og sådan skete det.
Det tørre land kaldte han jord, og de steder, hvor vandet var, kaldte han hav; og Gud glædede sig over sit værk.
Derpå sagde Gud:
»Lad grønne planter, der bærer frø, spire frem af jorden, og frugttræer, som bærer frugt med kerner, så de kan formere sig, hver efter sin art!« Og sådan blev det.
Op af jorden spirede grønne planter, som bar frø, og træer, som bar frugt med kerner, hver efter sin art.
Og Gud glædede sig over sit værk.
Så blev det aften og derefter morgen.
Det var den tredje dag.
- Så sagde Gud:
»Lad der blive lys på himmelhvælvingen til at adskille dag fra nat og til at markere årstidernes skiften og festdagenes begyndelse.« Og sådan blev det.
Gud skabte to store lys på himlen til at skinne på jorden, det største lys, solen, til at herske om dagen, og det mindre, månen, til at herske om natten sammen med stjernerne.
Han satte dem på himmelhvælvingen til at lyse på jorden, til at adskille dag fra nat.
Og han glædede sig over sit værk.
Så blev det aften og derefter morgen.
Det var den fjerde dag.
Dernæst sagde Gud:
»Lad vandet vrimle med fisk og andet liv, og lad der blive et mylder af fugle i luften!« Og sådan blev det.
Gud skabte de store havdyr og en mangfoldighed af fisk og fugle; og han glædede sig over sit værk.
Han velsignede dem og sagde:
»Formér jer og bliv mange.
Lad fiskene fylde havene, og lad fuglene fylde luften!« Så blev det aften og derefter morgen.
Det var den femte dag.
Derpå sagde Gud:
»Lad jorden frembringe alle slags dyr - kvæg, krybdyr og alle mulige vilde dyr!« Og sådan blev det.
Gud skabte alle slags vilde dyr, krybdyr og husdyr, alle i stand til at formere sig, hver efter sin art; og Gud glædede sig over sit værk.
Så sagde Gud:
»Lad os skabe et levende væsen, der ligner os.
Det skal herske over alt dyrelivet - fiskene i havet, fuglene i luften og de tamme og vilde dyr på jorden.« Da skabte Gud to mennesker, som lignede ham.
De blev skabt som mand og kvinde.
Gud velsignede dem og sagde:
»Formér jer og bliv mange, bred jer over hele jorden og tag den i besiddelse!
Hersk over fiskene, fuglene og alle de andre dyr på jorden.« Gud fortsatte:
»Se!
Jeg giver jer alle de frøbærende planter på jorden som føde, og I må også spise frugt fra de mange frugttræer.
Jeg giver græsset og urterne til føde for dyrene og fuglene.« Og sådan blev det.
Gud betragtede nu hele sit skaberværk, og han var ovenud tilfreds med det.
Så blev det aften og derefter morgen.
Det var den sjette dag.Herren sagde til mig:
Det handler om noget, som skal ske i fremtiden.
Den hovmodige har ikke den rette indstilling, Babylonierne er berusede af deres magt, Engang vil de undertrykte folkeslag håne dem og sige:
Pludselig en dag vil de undertrykte rejse sig Fordi I har plyndret mange lande, Ve jer, der bliver rige på andres bekostning.
Men fordi I har taget så mange menneskers liv, Hvis mursten kunne tale, ville de anklage jer, Ve jer, som etablerer en by Herren, den Almægtige, har jo sagt, Men som verdenshavene er fyldt med vand, Ve jer, der tvinger mennesker til at tømme jeres vredes bæger Derfor skal I selv opleve skam I bliver hugget ned, Hvad hjælper det at bede til en afgud, Ve jer, der prøver at puste liv i en træklods Men Herren bor i sin helligdom.
Herren lod ham spire frem som en ny plante, som et rodskud op af den udtørrede jord.
Han var ikke noget flot syn, ingen særlig skønhed.
Der var ikke noget ved hans udseende, som gjorde ham attraktiv.
Han blev hadet og forkastet, hans liv var fuldt af sorg og smerte.
Vi så til den anden side, når han gik forbi, vi regnede ham ikke for noget.
Vi troede, at hans lidelser var Guds straf.
Men det var vores sygdomme han tog på sig, vores lidelser han bar.
Han blev gennemboret for vores synder og lemlæstet for vores overtrædelser.
Straffen ramte ham, for at vi kunne gå fri.
Ved hans sår blev vi helbredt.
Vi var som får, der var faret vild, vi gik hver vores egen vej.
Men Herren lod ham bære den straf, som vi skulle have haft.
Han blev pint og mishandlet, men var tavs som et lam, der føres til slagtning, som et får, der lader sig klippe uden at kny.
Han blev ydmyget, dømt og ført bort.
Efterkommere har han ingen af, for hans liv på jorden endte brat.
Han tog straffen for folkets skyld.
Man ville begrave ham sammen med forbrydere, men han fik en gravplads blandt de rige, for han havde ikke gjort noget forkert og aldrig bedraget nogen.
Det var Herrens plan, at han skulle lide.
Men når han har bragt det offer, som soner andres synd og skyld, vil han få talrige efterkommere og et langt liv, og Herrens plan skal lykkes gennem ham.
Når han ser, hvad der kommer ud af hans lidelse, glæder han sig og føler, at det var det hele værd.
Herren siger:
»Min retfærdige tjener vil få frikendt mange, fordi han har sonet deres synd.
Jeg vil belønne ham med ære og magt fordi han frivilligt gav sit liv.
Han blev regnet som en synder, men han tog straffen for mange menneskers synd og gik i forbøn for de oprørske.«I begyndelsen var Ordet. Ordet var hos Gud og var som Gud.
Ordet var til fra begyndelsen, sammen med Gud.
Alt, hvad der er skabt, blev til ved det Ord.
Ordet havde Livet i sig, og det Liv blev menneskers Lys.
Lyset strålede midt i mørket, men mørket fik ikke bugt med det.
Et menneske stod frem, sendt fra Gud. Hans navn var Johannes.
Han kom for at pege på Lyset, for at alle derigennem kunne komme til tro.
Han var ikke selv Lyset, men skulle aflægge vidnesbyrd om Lyset.
Det sande Lys var på vej ind i verden.
Det bringer lys til ethvert menneske.
Ordet kom til denne verden, en verden, han selv havde skabt, men verden ville ikke kendes ved ham.
Han kom til sit eget folk, men de tog ikke imod ham.
Men dem, der tog imod ham, dem, der troede på ham, dem gav han ret til at kalde sig Guds børn.
De blev født på ny.
Det er ikke en fysisk eller menneskelig fødsel.
Det er en guddommelig fødsel.
Ordet blev menneske og slog sig ned iblandt os.
Vi fik lov at se hans herlighed - en herlighed, som den fuldkomne Søn har fra sin Far, fuld af nåde og sandhed.
Johannes Døber vidnede om ham.
Han råbte sit budskab ud:
»Det var ham, jeg mente, da jeg sagde:
›Han, som skal træde frem efter mig, er større end mig, for han var til, før jeg blev født.‹ « Guds søns umådelige herlighed har vi nu alle fået del i, og vi har oplevet Guds nåde, som overgår alle tidligere udtryk for hans nåde, for Moses bragte os Toraen, men Jesus, den ventede Messias, bragte os den fuldkomne nåde og sandhed.
Intet menneske har set Gud. Men den fuldkomne Søn, som sidder ved Faderens side, har vist os, hvem han er.
Johannes kom med følgende vidnesbyrd om Jesus, da de jødiske ledere i Jerusalem sendte en gruppe præster og levitter ud til ham i ødemarken.
De spurgte ham ud om, hvem han var, men han svarede uden omsvøb:
»Jeg er ikke Messias.« »Jamen, hvem er du så?« spurgte de.
»Er du profeten Elias, som er vendt tilbage?« »Jamen, hvem er du så?
Sig os det!
Vi skal jo have et svar med til dem, der har sendt os.
Hvad siger du om dig selv?« Han svarede:
»Jeg er den, som Esajas profeterede om, da han sagde:
Gruppen var blevet sendt derud af farisæerne, og derfor spurgte de Johannes:
»Hvis du hverken er Messias eller Elias eller Profeten, hvorfor døber du så?« »Jeg døber kun med vand,« svarede han, »men iblandt jer står der en, I ikke kender.
Det er ham, jeg baner vej for, og han har større autoritet, end jeg har.
Jeg er ikke engang værdig til at hjælpe ham sandalerne af.« Det her fandt sted øst for Jordanfloden, hvor Johannes opholdt sig og døbte.
Den følgende dag kom Jesus gående hen mod Johannes, der var omgivet af en gruppe af sine disciple.
»Se dér!« sagde Johannes, »dér kommer Guds Lam!
Det er ham, der skal bære straffen for hele verdens synd.
Det var ham, jeg hentydede til, da jeg sagde:
›Han, som skal træde frem efter mig, er større end mig, for han var til, før jeg blev født.‹ I begyndelsen vidste jeg ikke, hvem Messias var, men jeg døber jer, for at Israels folk må få øjnene op for, hvem han er.« Johannes kom derefter med følgende vidnesbyrd om Jesus:
»Jeg så Helligånden komme ned fra Himlen ligesom en due og blive over ham.
Indtil da vidste jeg ikke, hvem der var Messias, men da Gud sendte mig for at døbe med vand, sagde han til mig:
›Ham du ser Ånden komme ned over og blive over, ham er det!
Det er ham, der døber med Helligånden.‹ Det har jeg nu set, og derfor kan jeg give jer det vidnesbyrd, at han virkelig er Guds Søn!« Dagen efter stod Johannes der igen sammen med to af sine disciple.
Da han så Jesus komme gående, sagde han:
»Se!
Det er Guds Lam!« Da de to disciple hørte det, fulgte de efter Jesus.
Han lagde mærke til, at de fulgte efter ham, og vendte sig om mod dem.
»Hvad vil I?« spurgte han.
»Kom og se,« svarede han.
Så gik de med ham hen til det sted, hvor han boede.
Klokken var ca. om formiddagen, og de blev hos ham resten af dagen.
En af de to mænd, som fulgte med Jesus, hed Andreas. Han var bror til Simon Peter.
Det første Andreas derefter gjorde, var at finde sin bror og sige til ham:
»Vi har mødt Messias!« Og han tog ham med hen til Jesus. Jesus så Simon i øjnene og sagde:
»Du er Simon, Johannes' søn, - Næste dag besluttede Jesus at begynde rejsen tilbage til Galilæa.
Han mødte da Filip, der var fra Betsajda ligesom Andreas og Peter, og han sagde til ham:
»Kom med mig og bliv min discipel.« Filip gik straks hen for at finde Natanael.
»Vi har mødt Messias,« fortalte han, »ham som Moses og profeterne har skrevet om.
Han hedder Jesus og er søn af en, der hedder Josef fra Nazaret.« »Nazaret?« udbrød Natanael.
»Kan noget godt komme fra Nazaret?« Da Jesus så Natanael komme, sagde han:
»Dér kommer en israelit, som er helt igennem ærlig.« »Hvor kender du mig fra?« spurgte Natanael.
»Mester, så må du være Guds Søn, Israels konge!« »Tror du, bare fordi jeg sagde, at jeg så dig under figentræet?
Du skal komme til at se større ting end det.« Så fortsatte han:
»Det siger jeg jer:
I skal få lov at se Himlen åben og engle stige op og ned mellem Gud og Menneskesønnen.«Da sagde Jesus:
»Det siger jeg dig:
Det er kun, hvis et menneske bliver født igen, at det kan komme ind i Guds rige.« »Hvad mener du?« udbrød Nikodemus.
»Et voksent menneske kan da umuligt komme ind i sin mors mave igen og blive født endnu en gang?« Jesus svarede:
»Det siger jeg dig:
Det er kun, hvis et menneske bliver født af både vand Den blæser, hvorhen den vil.
Du kan ikke se, hvor den kommer fra, eller hvor den skal hen, men du kan høre dens susen.
Sådan er det også, når Guds Ånd giver et menneske åndeligt liv.« »Jamen, hvordan kan det ske?« spurgte Nikodemus.
Jesus svarede:
»Du er lærer for Israels folk.
Forstår du det ikke?
Det siger jeg dig:
Vi taler om det, vi kender til, og vi fortæller om det, vi har set - men I tror ikke på os!
Hvis I ikke tror mig, når jeg fortæller jer om de jordiske ting, hvordan skulle I så kunne tro mig, hvis jeg begyndte at fortælle jer om de himmelske?
Intet menneske har fået lov at se, hvad der er i Himlen, undtagen Menneskesønnen, som jo er kommet ned fra Himlen.
- Ligesom Moses løftede kobberslangen op og satte den fast på en stang ude i ørkenen, og de, der så hen på den, reddede livet, sådan skal Menneskesønnen løftes op, så enhver, der ser hen til ham og tror på ham, vil få det evige liv.« Gud elskede nemlig verden så højt, at han gav sin eneste Søn, for at enhver, der tror på ham, ikke skal gå fortabt, men få det evige liv.
Gud sendte ikke sin Søn til verden for at dømme verden, men for at verden gennem ham kunne opleve frelse.
De, der tror på ham, bliver ikke dømt.
Men de, der ikke tror på ham, er allerede dømt, for de har nægtet at tro på Guds egen Søn.
Dommen kommer som følge af menneskers egne valg.
Da Lyset kom ind i verden, valgte de nemlig mørket frem for lyset.
Det gjorde de, fordi deres handlinger var onde.
Onde mennesker hader lyset og undgår det.
De ønsker ikke, at deres handlinger skal komme frem i lyset.
Men de, der følger sandheden, kommer frem i lyset, så det kan ses, at de har handlet efter Guds vilje.
Efter sit ophold i Jerusalem vandrede Jesus rundt i Judæa sammen med sine disciple, hvor mange kom til dem og blev døbt.
Johannes døbte fortsat mange mennesker, for folk blev ved med at strømme ud til ham.
Han opholdt sig oppe ved Ænon i nærheden af Salem, hvor der var masser af vand.
(Johannes var endnu ikke blevet kastet i fængsel.) En dag kom Johannes' disciple i diskussion med en af de jødiske ledere om, hvem der havde ret til at døbe.
Efter diskussionen kom disciplene hen til Johannes og sagde:
»Mester, den mand, som kom til dig øst for Jordanfloden, og som du har fortalt om, han døber også, og nu går alle folk over til ham!« Johannes svarede:
»Det er Gud, der giver hver enkelt af os vores særlige opgave.
I har jo selv hørt mig sige, at jeg ikke er Messias, men jeg blev udsendt for at bane vejen for ham.
Bruden tilhører brudgommen - men brudgommens ven, der står og venter på at høre brudgommens stemme, bliver glad, når han hører ham.
Derfor glæder jeg mig af hele mit hjerte over det, som nu sker.
Hans betydning vil blive større og større, min vil blive mindre og mindre.« Han, som er kommet ovenfra, står over alt og alle, men de, som kommer fra denne verden, hører denne verden til og er optaget af det, som hører denne verden til.
Han, som er kommet fra Himlen, står over alt.
Han fortæller om det, han selv har set og hørt, og alligevel vil næsten ingen tro ham.
Men enhver, som tror på hans ord, bekræfter, at Gud er sandfærdig.
Han, som Gud har sendt, taler Guds ord, for Gud giver ham af sin Ånd uden begrænsning.
Faderen elsker Sønnen og har overgivet alt i hans hænder.
Alle, der tror på Sønnen, har evigt liv, men de, der ikke adlyder ham, får ikke del i det liv.
De forbliver under Guds dom.Nogle farisæere prøvede at stille fælde for ham og spurgte:
»Har en mand lov til at skille sig fra sin kone?« Jesus begyndte med et modspørgsmål:
»Hvad sagde Moses om skilsmisse?« »Moses gav manden lov til at udstede et skilsmissebrev og sende konen bort,« svarede de.
»Moses gav den tilladelse på grund af menneskers uforsonlige holdning,« sagde Jesus.
»Men det var ikke Guds mening fra begyndelsen, for der står skrevet, at han ›skabte dem som mand og kvinde‹.
Altså er de ikke længere to, men en enhed.
Det, som Gud på den måde har sammenføjet, må intet menneske splitte ad.« Da Jesus senere var alene med sine disciple inden døre, bragte de atter emnet på bane.
Han sagde da til dem:
»Hvis en mand skiller sig fra sin kone og derefter gifter sig med en anden, er han skyldig i ægteskabsbrud mod sin første kone.
Og hvis en kone går fra sin mand og gifter sig med en anden, er det hende, som begår ægteskabsbrud mod sin første mand.« På et tidspunkt bragte nogle forældre deres børn hen til Jesus for at han skulle velsigne dem.
Men disciplene ville jage dem bort.
Da Jesus så det, blev han vred og sagde:
»Lad børnene komme til mig.
I må ikke hindre dem, for det er sådan nogle som dem, der får adgang til Guds rige.
Det siger jeg jer:
Den, der ikke tager imod Guds rige på samme måde som et barn tager imod, kommer slet ikke ind i det.« Så tog han børnene ind til sig, lagde hænderne på dem og velsignede dem.
Da Jesus ville gå videre, kom en mand løbende og faldt på knæ foran ham.
»Mester, du er et godt menneske,« sagde han.
»Fortæl mig, hvad jeg skal gøre for at få det evige liv?« »Hvorfor kalder du mig god?« spurgte Jesus.
»Det ord kan jo kun bruges om Gud.
Og med hensyn til det, du spørger om, så kender du budene:
Du må ikke begå drab, du må ikke bryde ægteskabet, du må ikke stjæle, du må ikke anklage nogen på falsk grundlag, du må ikke bedrage nogen, og du skal ære din far og din mor.« »Jamen, Mester,« svarede manden, »alle de bud har jeg overholdt, fra jeg var ganske ung.« Jesus så kærligt på ham.
»Du mangler én ting,« sagde han.
»Gå hjem, sælg alt, hvad du har, og giv pengene til de fattige.
Så skal du få del i Himlens rigdom - og kom så og følg mig.« Manden blev ilde til mode over det svar og gik nedslået bort.
Han var nemlig meget rig.
Jesus kiggede rundt på disciplene.
»Hvor er det dog svært for rige folk at komme ind i Guds rige,« sagde han.
De stirrede forfærdet på ham.
Jesus gentog:
»Det er ikke let at komme ind i Guds rige, når man er bundet af sin rigdom.
Ja, faktisk er det lettere for en kamel at gå gennem et nåleøje, end det er for en rig at gå ind i Guds rige.« Disciplene var rystede.
De kunne ikke tro deres egne ører, men sagde til hinanden:
»Hvem kan så få det evige liv?« Jesus så på dem og sagde:
»Hvad intet menneske kan gøre, det kan Gud, for Gud kan gøre alt.« »Hvad så med os?« spurgte Peter.
»Vi har jo forladt alt for at følge dig.« Jesus svarede:
»Det siger jeg jer:
Alle, som har forladt deres hjem, brødre, søstre, far, mor, børn eller deres job for at følge mig og forkynde mit budskab, skal få det gange igen nu her i det jordiske liv: nye hjem, nye brødre, søstre, mødre, børn og nyt arbejde - men også forfølgelser.
Desuden får de det evige liv i den kommende verden.
Men mange, der her på jorden regnes blandt de store, vil i Guds rige være de mindste.
Og mange af dem, der her er blandt de mindste, vil dér være de største.« Jesus og disciplene fortsatte nu deres vandring ind mod Jerusalem. Jesus gik forrest, mens hans ledsagere sakkede bagud.
Disciplene var stadig rystede, og de andre, som fulgte med, var bange.
Jesus kaldte nu sine tolv disciple til sig og fortalte dem igen om det, der skulle ske med ham.
»Når vi kommer til Jerusalem,« sagde han, »vil Menneskesønnen blive forrådt og udleveret til ypperstepræsterne og de skriftlærde.
De vil dømme mig til døden og udlevere mig til romerne, som vil håne mig og spytte på mig.
Jeg vil blive pisket og til sidst slået ihjel.
Men på den tredje dag vil jeg genopstå fra de døde.« Lidt senere gik Zebedæussønnerne, Jakob og Johannes, hen til Jesus og sagde:
»Mester, vi vil bede dig gøre noget for os.« »Hvad vil I have, jeg skal gøre for jer?« spurgte Jesus.
»Når du bliver konge i Guds rige, vil vi gerne sidde på de troner, der står nærmest ved din.
Den ene af os på højre side og den anden på venstre side.« »I ved ikke, hvad I beder om.
Kan I tømme det lidelsens bæger, som jeg skal tømme?
Kan I følge mig i den smertefulde dåb, som jeg skal igennem?« »Ja, det kan vi.« Da de andre ti disciple hørte, hvad Jakob og Johannes havde bedt om, blev de vrede.
Men Jesus kaldte dem sammen og sagde:
»I ved, hvordan magthaverne i denne verden holder af at herse og hundse med folk, og hvordan de store nyder at vise deres magt over for de små.
- Sådan må det ikke være hos jer.
De, som gerne vil være store og betydningsfulde iblandt jer, skal være tjenere for alle de andre.
Menneskesønnen kom heller ikke for at lade sig betjene, men for selv at tjene og give sit liv som løsesum, for at mange kan blive sat fri.« Jesus og disciplene nåede så frem til Jeriko. Da de senere forlod byen, blev de fulgt af en skare af mennesker.
Ved vejkanten sad der en blind tigger ved navn Bartimæus, Timæus' søn.
Da han hørte, at Jesus fra Nazaret nærmede sig, begyndte han at råbe:
»Jesus, du Davids Søn, forbarm dig over mig!« Der var mange, der skældte ham ud og sagde, at han skulle tie stille.
Men han var ikke til at standse.
Højere og højere råbte han:
»Du Davids Søn, forbarm dig over mig!« Jesus standsede og sagde:
»Bring ham herhen!« Bartimæus kastede sin kappe til side, sprang op og gik hen mod Jesus.
»Hvad vil du, at jeg skal gøre for dig?« spurgte Jesus.
»Din bøn er hørt!
Det var din tro, der reddede dig!« Når du giver en gave til en, der er i nød, så vær ikke som de selvretfærdige, der plejer at udbasunere deres gode gerninger i synagoger og på gadehjørner, for at folk skal rose dem.
Det siger jeg jer:
De har allerede fået deres belønning.
- Nej, når du gør en god gerning, så gør det i al stilhed.
Lad ikke den venstre hånd vide hvad den højre gør.
Så vil du få løn af din himmelske Far, for han ser det, som er skjult for alle andre.
Når I beder, skal I ikke være som de selvretfærdige hyklere.
De elsker at stille sig op og bede i synagogerne og på gadehjørnerne, for at folk skal lægge mærke til dem.
Det siger jeg jer:
De har allerede fået deres fulde løn.
Nej, når du beder, så gå ind i et rum, hvor du kan lukke døren efter dig, og bed til din Far, som er i det skjulte.
Og din Far, for hvem intet er skjult, vil belønne dig.
Når I beder, skal I ikke gøre som de mennesker, der ikke kender Gud. De fremsiger de samme bønner om og om igen, for de tror, at deres bønner bliver hørt på grund af de mange ord.
Sådan skal I ikke gøre, for jeres Far ved, hvad I trænger til, før I beder ham om det.
Bed derfor på følgende måde:
Må dit rige bryde igennem.
Giv os det, vi har brug for i dag.
Tilgiv os, hvor vi har svigtet, Lad os ikke bukke under for fristelsen, Hvis I tilgiver dem, der har gjort noget forkert mod jer, vil jeres Far i Himlen også tilgive jer.
Men hvis I nægter at tilgive, vil han heller ikke tilgive jer.
Når I faster, skal I ikke tage en bedrøvet mine på, sådan som de selvretfærdige gør.
De forsømmer deres udseende, så folk rigtig kan se, at de faster.
Det siger jeg jer:
De har fået deres fulde løn!
Nej, når du faster, så red dit hår og vask dit ansigt, som du plejer, så ingen kan se, at du faster.
Lad det være en hemmelighed mellem dig og din Far i Himlen - og din Far, som kender alle hemmeligheder, vil belønne dig.
I skal ikke samle jer rigdomme her på jorden, hvor de let kan blive ødelagt eller stjålet.
Nej, saml jer rigdomme i Himlen, hvor intet mister sin værdi, og hvor intet bliver stjålet.
Der, hvor du har dine rigdomme, vil også dine tanker være.
Øjet er som en lampe, der bringer lys til dit indre.
Hvis du ser med et åbent sind og tillid i øjnene, vil dit indre fyldes af mit lys.
Men hvis du ser med et lukket sind og misundelige øjne, vil dit indre fyldes af mørke.
Pas på ikke at lukke af for mit lys, for så bliver dit liv ét stort mørke.
Ingen kan tjene to herrer.
Enten vil man hade den ene og elske den anden, eller man vil satse på den ene og ignorere den anden.
I kan ikke tjene både den sande Gud og pengeguden.
Det er derfor, jeg siger, at I ikke skal bekymre jer for, om I nu også har mad og drikke og tøj at tage på.
Er livet ikke mere end maden og tøjet?
Se på fuglene!
De hverken sår, høster eller samler forråd, men jeres himmelske Far sørger for dem.
Er I ikke mere værd end dem?
Kan nogen af jer mon ved at bekymre sig forlænge sit liv med bare en eneste dag?
Hvorfor bekymrer I jer for, om I har tøj at tage på?
Se på blomsterne, hvordan de vokser uden at bekymre sig.
Men det siger jeg jer:
Ikke engang Salomon i al sin kongepragt var klædt så smukt som dem.
Når Gud nu sørger for blomsterne, der folder sig ud i dag og visner i morgen, skulle han så ikke sørge for jer?
Hvor er jeres tro dog lille.
Lad derfor være med at bekymre jer for, hvordan I skal få noget at spise og få tøj på kroppen.
Lad de gudløse om det.
Det er jo det, de satser på.
Jeres himmelske Far ved godt, at I har brug for de ting.
Søg først Guds rige og gør hans vilje, så får I alt det andet i tilgift.
Lad altså være med at bekymre jer for, hvad der vil ske i morgen, for morgendagen skal nok komme med sine problemer helt uden hjælp.
Dagen i dag har problemer nok i sig selv.Velsignede er de, som holder fast ved hans bud, Vi ved, at han ønsker, vi skal følge hans vej, Vi kender dine befalinger, Herre, Hvor ville jeg dog inderligt ønske, Ved at fokusere på alle dine befalinger, Vore hjerter bryder ud i tak, Vær tålmodig med mig, Jeg opfordrer de unge til at følge dit ord, Jeg søger dig af hele mit hjerte, Jeg gemmer dit ord i mit hjerte Jeg lover og priser dig, Herre, Jeg gentager igen og igen Jeg glæder mig over dine befalinger, Jeg grunder over dine formaninger Jeg glæder mig over din vejledning Lad mig få øjnene op for din godhed, Luk mine øjne op, så jeg kan se Livet her på jorden er kort, Længslen efter at kende dig ligger i mit hjerte, Lovløse mennesker, der gør oprør mod dig, Lad dem ikke hovere over mig, Lederne i samfundet bagtaler mig, Lovene, du har givet mig, gør mig glad, Jeg er nedslået og fortvivlet.
Jeg fortalte dig det hele, og du hjalp mig.
Jeg vil gerne forstå hensigten med dine bud, Jeg føler mig så udkørt og trist.
Jeg vil altid være ærlig overfor dig, Jeg har valgt at være trofast, Jeg klynger mig til dit ord, Jeg vil ivrigt adlyde alle dine bud, Lær mig at følge dine love, Herre, Lad mig vokse i forståelsen af din lov, Led mig fremad på lydighedens vej, Lad mit hjertes ønske være at følge dit ord Livet uden dig er ikke andet end tomhed, Lad mig hvile i troen på dine løfter, Lad dem, der håner mig, blive til skamme, Længslen efter dine love ligger i mit hjerte, Du har lovet at redde mig, Herre.
Det er dit ord, jeg har sat min lid til.
Det, at du redder mig og griber ind, Da vil jeg altid holde din lov, Det giver mig en vældig frimodighed, Derfor skammer jeg mig ikke over dit ord, Det er en stor glæde at kende dine bud.
Dagligt rækker jeg hænderne ud efter dem.
Herre, jeg tjener dig i tillid til dine løfter, Hver gang jeg kommer ud for modstand, Hån og spot hagler ned over mig, Herre, jeg holder mig dine bud for øje, Harmen vælder op i mig, Hvor jeg end opholder mig, Herre, selv om natten tænker jeg på dig, Hver dag vil jeg følge dine bud, Jeg bygger mit liv på dig, Herre, Jeg beder dig af hele mit hjerte:
Jeg har gjort status over mit liv Jeg vil ikke vente eller tøve, Jeg vil aldrig glemme din lov, Jeg kan stå op midt om natten Jeg er ven med alle, der tjener dig Jorden er fuld af din trofasthed, Herre, Du har holdt dit løfte, Herre.
Dine befalinger og bud er gode, Der var engang, hvor jeg gik mine egne veje, Du er god og gør altid det gode.
Det kan godt være, de gudløse bagtaler mig, De er både tykhovedede og stivnakkede, Det var godt, at du ydmygede mig, Dit ord er mere værd for mig Dine hænder formede min krop.
De gudfrygtige hilser mig med glæde, Dine domme er retfærdige, det ved jeg, Din nåde og barmhjertighed rejste mig igen, Din nåde gav mig nyt livsmod, De hovmodige spottere bliver gjort til skamme, De der kender dine bud og adlyder dig, Din lov vil jeg følge af hele mit hjerte, Herre, jeg længes efter, at du redder mig.
Hvornår griber du ind og hjælper mig?
Herre, jeg er som en indtørret, tilrøget lædersæk, Hvor mange dage skal der gå?
Hovmodige mennesker, som hader din lov, Hele din lov er troværdig og pålidelig, Herre, de har næsten gjort det af med mig, Hold mig i live på grund af din trofasthed, Dit ord, Herre, står ved magt til evig tid, Din trofasthed rækker fra slægt til slægt, Dine love står fast til denne dag, Dit ord gav mig den trøst, jeg havde brug for, Dine love vil jeg aldrig glemme, Dig tilhører jeg, for du er min Gud.
De gudløse lurer på at slå mig ihjel, De fleste ting har deres begrænsning, Jeg elsker dine bud, Herre.
Jeg mediterer over dit ord hver dag, Jeg har altid dine bud i mine tanker, Ja, jeg er klogere end de gamle og erfarne, Jeg holder mig væk fra enhver form for ondskab, Jeg går ikke vild, men følger dine bud, Jeg elsker at smage på dit ord, Jo mere indsigt jeg får i dine bud, Dit ord er en lygte for min fod, Dine love er gode og retfærdige, Der er mange, som er imod mig, Herre, Du fortjener min lovsang og tak, Herre, Dine bud vil jeg aldrig glemme, De gudløse sætter fælder for mig, Dine love er mit evige eje, Det er min faste beslutning at adlyde dit ord, Dem, der følger dig halvhjertet, hader jeg, Du er min tilflugt og mit skjold, Der er ingen, der kan hindre mig i at adlyde Gud, Du har lovet at give mig styrke til at leve efter dit ord.
Den hjælp og støtte, jeg får fra dig, Du forkaster dem, der foragter dit ord, Du lader alle de gudløse ende som aske.
Dine domme er retfærdige og kan ikke appelleres, Jeg forsøger altid at gøre det rigtige.
Jag de stolte og overmodige mennesker væk, Jeg er træt af at vente på, at du redder mig, Jeg ved, at din kærlighed omslutter mig, Jeg er din tjener, giv mig forstand Jeg græmmes, når de gudløse overtræder dine bud.
Jeg foretrækker din lov Jeg hader løgn og bedrag, Din vejledning er vidunderlig, Dit ord bringer lys, når det bliver forstået, Dit ord skaber en længsel i mig, Din nåde og barmhjertighed gør mig godt, Dit ord viser mig den vej, jeg skal gå, Der er mennesker, som vil føre mig på vildspor.
Du velsigner mig med dit nærvær.
Der er mange, der ikke holder dine bud, Du er en god Gud, Herre, Dine principper er fuldkomne Der er mange, som ignorerer din vejledning, Dit ord er ædelt som renset sølv, Der er ikke noget særligt ved mig, Din retfærdighed varer evigt, Det sker, at jeg tynges af bekymring og uro, Din lov står altid ved magt, Jeg beder dig inderligt om hjælp, Herre.
Jeg råber til dig:
»Red mig, Jeg er oppe før daggry for at råbe om hjælp, Jeg ligger vågen om natten Jeg beder dig, Herre, hør min bøn, Jeg gruer for, hvad mine fjender vil gøre, Jeg ved dog, at du er mig nær, Herre, Jeg har for længe siden lært, Vær nådig og fri mig fra mine lidelser, Ved at høre dine løfter får jeg nyt mod.
Ved at gøre oprør mod dig og dine bud, Hvor er din nåde dog stor, Herre, Vel er mine fjender og modstandere mange, Ved synet af de gudløse bliver jeg fyldt med foragt, Vis mig din kærlighed og red mit liv, Værdien af dit ord er ubeskrivelig, Der er magtfulde mænd, som angriber mig uden grund, Din vejledning fylder mig med glæde, Det er løgn og bedrag, jeg hader, Dag efter dag vil jeg takke dig De, der elsker din lov, lever trygt, Der en forvisning i mit hjerte om, at du vil redde mig, Dine befalinger har jeg altid for øje, Du ved, at jeg har adlydt dine bud, Jeg beder om hjælp, Herre, lyt til mit råb.
Ja, jeg beder så inderligt om nåde, Jeg vil lovprise dig, Herre, Jeg vil synge en sang om dit ord, Jeg venter på, at du griber ind, Jeg længes efter, at du redder mig, Herre, Jeg ønsker at leve i lovprisning til dig.
Jeg er som et får, der er faret vild.
Jeg, Johannes, sender hilsen til de syv menigheder i provinsen Asien:
Nåde og fred være med jer fra den evige Gud, han som er, og som var, og som kommer, og fra de syv ånder, der er foran hans trone.
Og nåde og fred fra Jesus Kristus, hvis ord er absolut troværdige.
Han er den første, der er opstået fra de døde, og han regerer over alle jordens konger.
Han elsker os, og ved sin død befriede han os fra syndens slaveri og gjorde os til konger og præster for Gud, sin Far. Ham tilhører æren og magten i al evighed.
Amen.
Se, han vil komme med skyerne, og alle vil se ham, også de, der har gennemboret ham.
Alle jordens folkeslag vil jamre, når han kommer.
Ja, sådan vil det gå.
»Jeg er Alfa og Omega,« siger Gud, Herren.
»Jeg er den Almægtige, den som er, og som var, og som kommer.« Jeg, Johannes, jeres medkristen, har sammen med jer del i Guds rige, i forfølgelserne og i at holde ud gennem trængslerne.
Jeg blev forvist til øen Patmos, fordi jeg havde forkyndt Guds ord og fortalt om Jesus.
En søndag, mens jeg var på øen, kom jeg under Helligåndens magt.
Bag mig hørte jeg en stemme, der lød som en trompetfanfare, og den sagde til mig:
»Skriv ned, hvad du ser, og send bogen til de syv menigheder i Efesos, Smyrna, Pergamon, Tyatira, Sardes, Filadelfia og Laodikea.« Da jeg vendte mig om for at se, hvem der talte til mig, så jeg syv guldlysestager.
Midt imellem dem stod en skikkelse, der lignede et menneske.
Han var iført en lang klædning, der nåede til fødderne, og han havde et guldbroderet bånd over brystet.
Hans hoved og hår var hvidt som uld og sne, og hans øjne lyste som ild.
Hans fødder skinnede som blankt metal, og hans stemme lød som drønet fra et vandfald.
I sin højre hånd holdt han syv stjerner.
I munden havde han et skarpt, tveægget sværd, og han udstrålede et lys som den skarpeste sol.
Da jeg så ham, faldt jeg ned for hans fødder, som om jeg var død, men han lagde sin højre hånd på mit hoved og sagde:
»Vær ikke bange!
Jeg er den første og den sidste og den, som lever.
Jeg var død, men nu lever jeg i al evighed.
Jeg har magten over døden og nøglerne til dødsriget.
Skriv det ned, du ser, både det, der er nu, og det, der senere vil ske.
Lad mig forklare dig betydningen af de syv stjerner, du så i min højre hånd, og de syv guldlysestager:
De syv stjerner står for de syv menigheders engle, og de syv lysestager er selve de syv menigheder.På grundlag af den nåde, som Gud har givet mig til at tjene ham, siger jeg til enhver af jer:
Hav ikke højere tanker om jer selv, end hvad der er rimeligt, men bedøm jer selv ud fra, hvor stor en tro Gud har givet hver enkelt af jer.
Ligesom et legeme består af mange dele, og hver del har sin særlige funktion, således udgør alle vi, som tilhører Kristus, ét legeme.
Vi hører sammen i en enhed, og vi er hver for sig dele af det samme legeme.
Gud har i sin nåde givet os forskellige gaver, så vi kan hjælpe hinanden.
De, der har profetisk gave, skal bruge den i forhold til den tro, de har fået.
De, der har gaver til at yde praktisk hjælp, skal gøre det med tjenersind.
De, der har gaver til at undervise, bør tage sig af undervisningen.
De, der har gaver til at opmuntre andre, skal gøre dét.
De, der har en givertjeneste, bør give med rundhåndethed.
De, der har en ledertjeneste, bør lede med omhu.
De, der har en barmhjertighedstjeneste, bør tjene med glæde.
Kærligheden skal være ægte.
Tag afstand fra det onde, og gør jer til ét med det gode.
Elsk hinanden som kristne brødre og søstre.
Kom hinanden i forkøbet med at vise respekt.
Bliv ikke sløve.
Vær brændende i ånden.
Tjen Herren.
Glæd jer i det håb, I har fået.
Hold ud, når I møder modstand.
Bliv ved med at bede.
Hjælp dem af jeres medkristne, som er i nød.
Vær gæstfri over for de fremmede.
Velsign dem, der forfølger jer.
Forband dem ikke, men bed for dem.
Glæd jer med de glade, og græd med de grædende.
Lad ikke menneskers sociale status bestemme, hvordan I tænker om dem.
Lad dig ikke rive med af det onde, men overvind det onde med det gode.